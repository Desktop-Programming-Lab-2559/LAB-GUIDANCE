# ก่อนการทดลอง
## คำแนะนำในการทดลอง

* การทดลองโปรแกรมบน Desktop ในเทอมนี้ จะเป็นการทดลองโดยไม่อาศัยกระดาษในการพิมพ์ใบงานและผลการทดลอง การทดลองทั้งหมด สามารถทำแบบ Online และส่งงานบน Github โดยนักศึกษาสามารถทำงานได้ทุกที่ ทุกเวลาที่ต้องการ 
* ในจุดที่ต้องใช้เอกสารหรือการอ้างอิงต่างๆ ในใบงานจะมีแหล่งอ้างอิงให้ตามความเหมาะสม

## สิ่งจำเป็นพื้นฐานในการทดลอง
ก่อนที่จะทำการทดลอง นักศึกษาจะต้องจัดเตรียมสภาพแวดล้อมที่จำเป็น ได้แก่

* ต้องสมัครสมาชิกของเวบไซต์ [Github](http://github.com)
 * วิธีสมัครสมาชิก 
* ต้องมีเครื่องคอมพิวเตอร์ ที่ลงโปรแกรม Visual Studio โดยจะต้องลงชุดคอมไพล์ภาษา C/C++ และ C#
 * การลงโปรแกรม Visual Studio
* ต้องสามารถเชื่อมต่อกับระบบ internet เพื่อการส่งงาน (ในขณะที่ทำการทดลอง สามารถดาวน์โหลดใบงานที่เป็นไฟล์ pdf มาอ่านโดยไม่ต้อง online ก็ได้)

## ความรู้พื้นฐานในการทดลอง
* มีความรู้พื้นฐานในภาษาซี
* พื้นฐานภาษา C# ดูได้จาก [ที่นี่](https://github.com/Desktop-Programming-Lab-2559/KB-BASIC-CSharp)
* ความรู้พื้นฐานในการใช้งานภาษา markdown ซึ่งเป็นภาษาที่ใช้เขียน document บน wiki สามารถศึกษาเพิ่มเติมได้จากที่เหล่านี้
 * [Mastering markdown](https://guides.github.com/features/mastering-markdown/)
 * [Markdown Cheatsheet](https://github.com/adam-p/markdown-here/wiki/Markdown-Cheatsheet)
 * [basic writing and formatting syntax](https://help.github.com/articles/basic-writing-and-formatting-syntax/)
 * และจากแหล่งอื่นๆ

# ระหว่างการทดลอง
## การทำสำเนาใบงานไปยัง account ของตนเอง
การทดลองนี้ จะมุ่งเน้นให้นักศึกษาใช้เทคโนโยลีได้อย่างคล่องแคล่ว และเพื่อเป็นการอนุรักษ์ทรัยากร ตลอดจนต้องการให้นักศึกษาได้มีแหล่งสะสมความรู้ ที่ติดตัวอยู่ตลอดเวลา จึงกำหนดให้นักศึกษามี account บน github เป็นของตนเอง ซึ่งเป็นการรวบรวมแหล่งต้นทุนของตนเองอย่างเป็นระบบระเบียบ

ใบงานการทดลองทุกใบงาน จะมีลิขสิทธิ์เป็นสาธารณะ  นักศึกษาสามารถทำสำเนา (Fork) ไปยัง repositoty ของตนเองได้ และเมื่อทำสำเนาไปแล้ว ก็สามารถแก้ไขได้ โดยการเติมคำตอบลงในใบงาน ด้วยวิธีการ edit งานที่สำเนาไปได้ทันที

เมื่อทำการแก้ไขใบงานเสร็จแล้ว ให้แจ้งไปยังอาจารย์ เพื่อทำการตรวจสอบใบงาน และเนื่องจาก github จะบันทึกเวลาในการส่งงาน 

**ดังนั้น จะสงวนสิทธิ์ที่จะตรวจงานเฉพาะรุ่นที่ส่งทันเวลา เท่านั้น งานที่ส่งไม่ทันเวลา จะถือว่าเป็นงานที่ไม่ได้ส่ง*** 

โดยทั้งนี้จะถือเวลาที่บันทึกในประวัติไฟล์ README.md ของแต่ละใบงาน ที่นักศึกษาสำเนาไปยัง Account ของตนเองเป็นสำคัญ 

## การบันทึกความก้าวหน้าในการทำงาน
ข้อดีของระบบ Github คือจะมีการบันทึกประวัติการทำงานทุกอย่างตามเวลาจริง และสามารถย้อนกลับไปยังงานเก่าได้ ดังนั้นนึกศึกษาที่ทำงานและพยายามบันทึกงาน (commit) ขึ้นไปบน github ก็ไม่ต้องกัลวลว่างานจะสูญหาย หรือถ้ามีการทำสิ่งใดพลาด เช่นเผลอลบบางอย่าง ก็สามารถย้อนไปดูงานเก่าที่เคย commit ไว้ได้ 

การตรวจงาน จะตรวจจากความก้าวหน้าในการ commit ถ้าพบว่างานของใครมีการ commit เพียงครั้งเดียว จะต้องสามารถอธิบายได้ว่า เป็นงานที่ทำเอง ไม่ได้คัดลอกผลของนักศึกษาคนอื่นๆ มาส่ง

**ดูวิธีการตรวจสอบได้จาก [ที่นี่](https://github.com/Desktop-Programming-Lab-2559/LAB-GUIDANCE/blob/master/History-checking.md)**



# หลังการทดลอง
เมื่อทำการทดลองแต่ละใบงานเสร็จแล้ว ให้นักศึกษาทำใบงานต่อไปได้ทันที

อาจารย์จะตรวจงาน โดยยึดเอาเวลาในประวัติของไฟล์ README.md ของใบงานนั้นๆ เป็นสำคัญ
